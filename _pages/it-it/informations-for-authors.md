---
page_id: informations-for-authors  
layout: page  
title: Informazioni per gli Autori  
permalink: /informations-for-authors/  
nav: false  
---

Gli autori interessati a inviare una proposta per AIUCD 2025 sono invitati a leggere attentamente tutte le istruzioni riportate in questa pagina.

## Template per la preparazione della proposta

Le proposte devono essere inviate **esclusivamente** in formato PDF e preparate utilizzando il **NUOVO** template, disponibile qui:

* [Template proposte AIUCD 2025](/assets/template/template-AIUCD2025.zip)

Il template è stato aggiornato rispetto agli anni precedenti per migliorare la gestione delle citazioni bibliografiche, ora secondo lo stile APA, e per ottimizzare l’accessibilità del documento digitale, favorendo una fruizione più ampia del contenuto.

Nel pacchetto scaricabile troverete i seguenti file:

- ```Template-AIUCD-2025-ENG.docx``` e ```Template-AIUCD-2025-ITA.docx```: file editabili in formato MS Word/DOCX. Si consiglia di partire da questi file in base alla lingua della proposta se si utilizza Microsoft Word.
- ```Template-AIUCD-2025-ENG-ODT.odt``` e ```Template-AIUCD-2025-ITA-ODT.odt```: file editabili in formato OpenDocument Text, utilizzabili con programmi come OpenOffice o LibreOffice. Usare questi file in base alla lingua della proposta, se si utilizza uno di questi software.
- ```Template-AIUCD-2025-ENG.pdf``` e ```Template-AIUCD-2025-ITA.pdf```: versioni PDF di riferimento, che mostrano l’aspetto finale del file da inviare.

È responsabilità degli autori assicurarsi che la proposta sia formattata secondo il template fornito. Le proposte che non rispettano il template verranno rifiutate senza essere valutate. Gli organizzatori non effettueranno alcun post-editing per adeguare i contributi al formato richiesto dalla conferenza.

Nel salvataggio o l’esportazione del documento in PDF, verificare di aver attivato le opzioni per generare un PDF accessibile nel software di videoscrittura scelto (e.g., [Microsoft Word](https://support.microsoft.com/en-us/office/create-accessible-pdfs-064625e0-56ea-4e16-ad71-3aa33bb4b7ed), [LibreOffice](https://wiki.documentfoundation.org/Accessibility/Creating_Accessible_LibreOffice_Files)).

Per eventuali dubbi o richieste di chiarimento sull’utilizzo del template, si invita a contattare il [Proceedings Chair](https://www.dlls.univr.it/?ent=persona&id=21234) della conferenza.
---
page_id: informations-for-presenters
layout: page
title: Informazioni per chi Presenta
permalink: /informations-for-presenters/
nav: false
---

## Presentazioni Orali

Le presentazioni orali avranno una durata **rigorosamente di 15 minuti**, seguiti da **5 minuti** per domande e risposte.  
Si prega di rispettare scrupolosamente i tempi assegnati per garantire equità e una programmazione regolare. I chairs di sessione faranno rispettare i limiti di tempo.

Per garantire piena compatibilità, le presentazioni devono essere in **formato PDF** e caricate nella cartella condivisa (il link sarà fornito qualche giorno prima della conferenza) **entro le 23:59 CEST del giorno precedente alla sessione**. Caricare il file nella cartella corrispondente alla propria sessione (es. `DAY_X/Session_Y`) utilizzando il formato `hh_mm_cognome.pdf` per il nome del file, dove `hh` e `mm` indicano l'orario previsto per la presentazione nel programma, e `cognome` è il cognome di chi presenta.

Visto il taglio internazionale dell'evento e la presenza di partecipanti non italiani, si incoraggia la presentazione e la preparazione delle slides in lingua inglese.

## Presentazioni Poster

Le presentazioni poster saranno precedute da una sessione chiamata **Poster Madness**, durante la quale chi presenta il poster avrà esattamente **2 minuti** e una slide di supporto per introdurre il proprio poster.

Per assicurare uno svolgimento fluido ed equo della sessione, si chiede di:
- Mettersi in fila sul lato del palco in anticipo
- Rispettare rigorosamente il limite di 2 minuti (non è previsto tempo per domande in questa sessione)
- Lasciare il palco prontamente quando indicato dai chairs di sessione

Chi presenta un poster deve preparare un **PDF di una singola slide** (preferibilmente in orizzontale, con rapporto 16:10) che includa almeno il titolo del poster e i nomi degli autori e delle autrici, da caricare nella cartella condivisa (link fornito qualche giorno prima della conferenza) **entro le 23:59 CEST del 9 giugno 2025**. Caricare il file nella cartella corrispondente alla sessione Poster Madness (`DAY_01_11.06.2025/Poster_Madness`) utilizzando il formato `hh_mm_cognome.pdf` per il nome del file, dove `hh` e `mm` indicano l'orario previsto per la presentazione nel programma, e `cognome` è il cognome di chi presenta.


**Esposizione del Poster**. Sarà fornito:
- un pannello per appendere un **poster stampato in formato A0 verticale (841mm x 1189mm)**
- materiali base per il montaggio (nastro adesivo, puntine, ecc.)

Nota bene: **non è previsto un servizio di stampa in sede**. Chi presenta deve portare con sé il proprio poster già stampato.

Visto il taglio internazionale dell'evento e la presenza di partecipanti non italiani, si incoraggia la presentazione (durante la Poster Madness) e la preparazione del poster in lingua inglese.